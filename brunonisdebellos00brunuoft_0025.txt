BRUNO DE BELLO SAXONICO. 13

quio praeter episcopum Adalbertum¹ et unum de regiis eon· ιοτι.
siliatoribus nullus interfuit. Ipsum tamen colloquium non
diu latuit, quia ille qui cum episcopo solus aderat, cum con-
silium quod ibi fecerunt prohibere non posset, illud quod
poterat effecit, quod principes Saxoniae, quorum intererat,
ipsum consilium non lateret. Rex enim Danorum regi Hein-
rico iuravit, ut ei contra omnes hostes suos, et nominatim
contra Saxones, quantum posset terra marique auxilium
ferret, et rex Heinricus illi promisit, ut ei cunctas regiones
suo regno contiguas in proprium daret.

21. Igitur illo colloquio finito et Danorum rege reverso,
rex Heinricus castellum *Liuniburg, quod ibi prope crannus-se.
consideravit, cuius munitione perspecta, in eius cupiditatem
suo more vehementer exarsit, quasi si illud in sua potestate
teneret, nullus in illis partibus sibi resistere potuisset. Illud
autem castellum Magni ducis parentum semper fuerat, et ad
ipsum suumque patruum Herimannum tunc hereditario iure
pervenerat. Ex paucis ergo quos habebat secum fidelissi-
mOS, septuaginta fere dimisit in illo castello, qui eta ipsum
totamque regionem circa compellerent regio parere serviliter
imperio. Sed his temere ingressis, Hei-imannus dum rex e
finibus suis fuisset egressus expectat, et mox ipsum castellum
cum multa virt-ute circumdat. Illi quid facerent‘.> Castellum
quidem forte et cunctis nisi soli fami insuperabile, sed prae-
ter paucos panes, quos discedentes monachi reliquerant,
nichil quod manducari posset habebat, et fames eos castellum
relinquere iubebat, sed obvia ferri virtus eos exire non sine-
bat. Paucis autem non erat tutum eum exercitu venire in
proelium. Deditionem ergo comiti Herimanno offerebant3
sed ille, nisi Magnus dux, filius fratris sui, red1ret, nullum
istorum abiturum dicebat. Quo comperto rex multas angu-
‚stias habuit, nec quid sibi fuisset utile, facile excogitare
potuit. Illos obsessos per vim liberare non potuit, quia de
Saxonibus, quos offensos habebat, exercitum congregare non
credidit, de gentibus vero aliis suae ditioni subiectis eam
multitudinem, cui illuc ire tutum esset, non habuit. Ducem
reddere noluit, quia dum illum in vinculis tenebat, securus
a bello Saxoniae fuit. Solus enim timor ne ille occideretur,
fecit ut tot iniuriis acceptis bellum non inciperetur. Tot
autem fidelissimos suos, inter quos etiam erant qui nobiles
cognatos habebant et fortes, si perire dimitteret, nullum ultra
fidelem sibi inveniret, et tutum tempus ab eorum propinquis

nullum haberet. Reddidit ergo Magnum ducem, et suorum affigam

a) etiam lb.

1) om· d. 17. Marcii a. 1072. obsit. W.

