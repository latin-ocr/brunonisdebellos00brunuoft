1081.

Febr.

Mart.
'‘p. 384.

100 BRUNO DE BELLO SAXONICO.

tandam convenisse, nec se tantae esse sapientiae, ut tam
magnam rem ex improviso praesumant agendam accipere3
praesertim cum non ad se solum, sed ad regem cunctosque
regno eius subditos pertinere videatur. Rogabant autem ut
ab initio Februarii, quod tunc erat, usque ad medietatem
Iunii pax ex utraque parte daretur, intra quod tempus con-
ventu facto eadem causa, quam nostri nunc agere volebant,
communi totius regni partis utriusque consilio tractaretur.
Nostri vero dolos illorum percipientes, quia propterea tam
longum tempus pacis habere volebant, ut hi qui domi remane-
bant essent tuti, donec illi qui in Italiam pergebant contu-
meliam facerent apostolicae dignitati3 responderunt, se nec
decipere velle nec decipi, sed firmam et integram pacem dare
et petere usque ad terminum temporis praedicti. Cumque
illi Teutonicis omnibus, nostrae partis adiutoribus, pacem se
dare promitterent: ‘Itane', dixit Otto dux, ‘nos stolidos esse
putatis, ut non intelligamus consilium Vestrae calliditatis?
Petitis vestris partibus a nobis pacis securitatem, donec
apostolicam possitis inhonorare dignitatem: et nobis pacem
vestram promittitis, donec illum qui nostrum caput est, pro
vestro libitu, si Deus permiserit, male tractetis, Ο quam
bona pax datur corpori, dum crudeliter absciso crudelius
illuditur capiti! Ergo nobis et nostris omnibus date, et vobis
et vestris omnibus accipite, pacem aut integram aut nullam.
Quod si plenam pacem nobis et nostris omnibus amicis,
magnis et parviS, dare non vultiS, pergite iter quod coepistis3
hoc tamen ante praedicto, quod in finibus vestris hospites
cito non gratos habebitis, nec res vestras, ut velletis, ab Italia
reversi custoditas invenietis. Nam hoc nolumus vos celare,
quod cum primo poterimus, unum rectorem volumus habere,
qui et nos ab iniuriis fortiter adiuvante Deo defendat, et his
qui nobis iniurias fecerunt aequitatis vicem rependat'. Milites
ergo plebei partis adversae conclamant, nostros aequam rem
offerre, suos principes aequum nec praebere nec accipere³3
se posthac ad pugnandum minus fore paratos quam hactenus
fuissent, quia causam iustitiae cum Saxonibus esse cogno-
vissent, plusque nobis illum conventum quam in tribus proe-
liis victoriam prodesse3 quia quod numquam credere poterant,
nostros humiliter iustitiam postulare simul et offerre, ipsi
praesentes audissent. Sic ab invicem discedunt, tantum per
septem dies altrinsecus pace data.

129. Heinricus igitur intrante Martio intravit Italiam,
seminaturus et ibi, sicut* pridem in Teutonica fecerat terra,
discordiam, quo nullam regni sui partem pacatam dimitteret,
ubib civilium bellorum venenis pacis quietem non corrumperet.

a) suscipere 2. b) ica 1¹¹3 atque 1.

