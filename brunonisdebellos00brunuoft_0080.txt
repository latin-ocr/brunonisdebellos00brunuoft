1077.

Mart. 26.

*μ 366.

68 BRUNO DE BELLO SAXONICO.

vellet haberet in potestate populus. His omnibus legaliter
constitutis, Rodulfum electum regem Mogontiama cum magno
honore deducunt, et ei dum consecrationem regis accipiebat,
venerabiliter et fortiter, sicut mox apparebat, assistunt. Con-
secratur autem a Sigifrido Magontinae civitatis archiepiscopO,
praesentibus ct adiuvantibus aliis quam plurimis, anno Domini
1077, 7. Kal. Aprilis.

92. Ipso vero die consecrationis eius paene contigit
miserandum facinus, ut fieret dies unus principium et finis
regni ipsius, et de eo vere posset nasci proverbium, quia tam
vigil rex esset, ut in regno suo numquam vidisset somnum.1
Namque cum ipsa die* eius unctionis in introitu missae
invitaretur sub nomine Ierusalem tota fidelium ecclesia ad
laetitiam spiritualem, et inde habeat omnis fere ecclesia, etiam
in religiosis personis, ipso die ludendi non spernendam con-
suetudinem: prandio novi regis finito, iuvenes eius ad ludum
venere communem, causam ob duplicem, cum regiae con-
secrationiS, tumb magis antiquae consuetudinis. Urbani vero
videntes hunc ludum, in crudelem sunt accensi zelum3 et
quia magis favebant exregi quam regi, cogitabant illum ludum
turbare, et semen aliquod unde seditio nasceretur inmittere,
ad quam sedandam dum rex procederet, modo quolibet
occisus interiret. Miserunt ergo quosdam suos iuveneS, ut
curialium ludo se miscerent, et aliquam qualibet arte materiam
belli construerent. Itaque unus ex ipsis cuiusdam nobilis
ex curia crusinam² gulis3 ornatam quasi furtim praecidit, et
quasi furtum volens abscondere recessit, et tamen malebat
deprehendi, ut acciperet quod accepit. Nam ille cuius honesta
vestis erat dehonestata, ut illum qui suae vestis partem
gestabat insecutus est, colaphum 61 tantum dedit, suique
vestimenti particulam recepit. Tunc urbani in subsidiis ad
hoc ipsum collecti, curiales inermes incurrunt armati, et
multos ex eis acriter vulneraverunt, aliquos etiam occiderunt.
Nam arma curialium in hospitiis derelicta, dum ipsi circa
regem frequentes essent, urbani praeripuerant, et ne illi,
quorum erant, ea invenire possent effecerant. Rex talia
videns volebat se periculo dare, et vel suos eripere vel cum
eis simul occumbere3 sed qui circa eum erant, totum hunc
tumultum propter eum fuisse inceptum cognoverunt, et ideo
eum de palatio descendere non permiserunt. Contraxerunt
ergo se curiales et omnis exercitus in maiorem ecclesiam

a) Mogontinam l. lb. b) tamen 1.

1) Hoc de consule a. 709 Cicero dixit, quod Macrobio referente nostrum
didicisse puto. TV. 2) i. e. pelliceum, ut vulgo vertitur, secl bohemica
Kru{ina esc vestis rotae formam referens [Radmantel], a verbo krulz, quod

eet circulus. W. 3) Pelliculis murium pretiosis, quas nonnunquam ,ι
rubricatas faisse leqimus. P.

