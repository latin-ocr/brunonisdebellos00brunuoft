1073.

Iun.

Iun. 29.

14 BRUNO DE BELLO SAXONICO.

fidelium recepit multitudinem. Inde natum proverbium per
totam Saxoniam divulgatur: quod unus Saxo septuaginta
Suevis ematur, vcl septuaginta Suevi uno Saxone redimantur.

22. De reditu ducis Magni ¹ quanta fuissent omni Saxo-
niae gaudia, Tulliana non posset explicare facundia: non
magis de illo gauderent, si eum a morte redivivum acce-
pissent. Quanto eum se unquam vivum visuros desperave-
rant, tanto eum videntes vivum maiore laetitia tripudiabant3
nec solum sui vel cognati vel clientes eius de salute plaude-
bant, sed omnis omnino populus omnipotenti Deo, qui eum
mirabiliter liberavit. laudes unanimiter reddebat. Quem enim
patruus suus inaestimabili praediorum sive pecuniarum pre-
tio redimere non valuit, hunc divina pietas eo modo, quem
humana prudentia numquam posset excogita-re, liberavit.
Itaque nichil fere iam sonabat ex ore totius Saxoniae, nisi:
‘Deo gratias de Magni ducis ammirabili liberatione!' Illi
qui numquam eum viderant, pro eius ereptione non minores ³,
quam si de eius genere vel familia fuissent, Deo gratias
agebant.

23. Deinde cum principum festivitas apostolorum, Petri
videlicet et Pauli, propinquaret, praecepit rex, ut universa
principum Saxoniae multitudo Goslariam conveniret, ut si
quid de communibus regni negotiis agi dignum emergeret,
hoc ipse communi principum consilio tractaret. Omnes illuc
alacres festinabant, quia calamitatum, quas Saxonia iam diu
tolerabat, aliquem terminum fore sperabant. Igitur festivitate
celebriter celebrata, cum dics ad causas agendas statuta
venisset, episcopi duces comites ceterique ad palatium dilu-
culo primo congregantur3 ibique sedenteS, donec ad se rex
egrediatur vel ad se iubeat eos intrare, nequicquam operiun-
tur. Nam ille cubilis sui foribus clausis, intus cum suis
parasitis aleis vel ceteris rebus nugatoriis operam dabat, et
tot magnos homines ad suam ianuam excubare, quasi man-
cipia vilissima, nichilib pendebat. Tota dies illa transiit3 nec
ipse nec aliquis vera portans nuntius ad eos exivit. Cum
iam nox facta fuisset, quidam de parasitis eius egressus,
principibus irrisorie dixit, quamdiu ibi vellent expectare,
cum rex per aliam ianuam egressus, ad urbem suam² veloci
cursu properaret? lbi sunt omnesc adeo turbati, qui tanto
fuerant habiti a regis superbia contemptui, ut nisi Dedi

marchio·3 eorum furorem sua prudentia compesceret, eadem ⁴

a) inmemores 1. b) ita 1³03 vilipendebat 13 parvi pendebat 23 infra cap. 74.
vilipendebat suo loco est. P. c) deest 1; adest lb. 2.

1) Eum post regis fuglam (Ζ. 15. Aug. dimissum esse constat. W.
2) i. e. ad arcem Harzburq. W. 3) Orientalis sive Lusatiae. W.

t

